# 20 Maart 2023
**Van: Ingmar van Busschbach**

**Naar: Edwin, Linx Interactive**

**Onderwerp: Goedkeuring Concept**

Beste Edwin,

na uw briefing over de examenopdracht heeft ons team veel verschillende concepten bedacht voor uw game. Na vandaag de andere opdrachten gebrieft gekregen te hebben heeft ons team voor Linx als opdrachtgever gekozen, waarna wij deze concepten verder hebben uitgewerkt.

Hierbij zijn wij op één hoofdconcept uitgekomen:

Wij willen graag een horror co-op spel maken voor twee spelers. Er is een patiënt, die supernatuurlijke dingen kan zien, maar niet kan praten, en vast zit in een rolstoel. De patiënt kan alleen ja of nee knikken, or bepaalde richtingen in leunen. De tweede speler speelt een verpleegster. De verpleegster kan de rolstoel verplaatsen, maar ook onafhankelijk rondlopen zonder de rolstoel. De verpleegster moet puzzels oplossen waarvan de patiënt de oplossingen kan zien, terwijl er een geest het paar achterna jaagt.

Graag willen wij dit concept verder in detail uitwerken, maar eerst wouden wij goedkeuring vragen van u. Wij horen graag spoedig uw mening over dit concept.

Met vriendelijke groet,
Ingmar van Busschbach,
Product owner team 9.

# 20 Maart 2023
**Van: Edwin, Linx Interactive**

**Naar: Ingmar van Busschbach**

**Onderwerp: Goedkeuring Concept**

Hi Ingmar,

het concept klinkt cool!
Hoe gaat de game gespeeld worden? Het lijkt me dat je dit niet op 1 scherm kunt spelen omdat je dan elkaars informatie ziet.
Klinkt als VR?

Grt
Edwin

# 21 Maart 2023
**Van: Ingmar van Busschbach**

**Naar: Edwin, Linx Interactive**

**Onderwerp: Goedkeuring Concept**

Hallo Edwin,

Wij gaan het spel online multiplayer maken. Het spel in VR ontwikkelen zou in theorie mogelijk zijn, maar ons team prefereert een "normale" PC game, omtrent het feit dat wij zelf geen VR hardware hebben, het lenen van VR hardware van school voor 9 weken niet ideaal is, optimalisatieredenen, en dat wij niet zeker zijn of onze oplossing voor online multiplayer ook zou werken op VR. Ik hoop dat een "normale" PC game nog steeds het concept goed over kan brengen.

Ik hoop hierbij onze werkwijze wat beter verduidelijkt te hebben.

Met vriendelijke groet,
Ingmar van Busschbach,
product owner team 9.

# 21 Maart 2023
**Van: Ingmar van Busschbach**

**Naar: Edwin, Linx Interactive**

**Onderwerp: Goedkeuring Concept**

Hallo Edwin,

Na mijn vorige mail heeft mijn team nog een aantal dingen besproken en zijn wij een aantal onduidelijkheden tegengekomen omtrendt de duratie van het spel. In de opdracht staat een gameplay loop van 5 minuten. Nou heeft ons spel puzzels die binnen 5 minuten opgelost kunnen worden, maar een level zal waarschijnlijk langer duren dan 5 minuten gezien elk level meerdere puzzels zou hebben. Heeft u misschien wat meer inzicht wat daarin wel of niet mogelijk is? Ons voorlopige plan is om een level te bouwen van hoge qualiteit, met meerdere puzzels. De speelduur hiervan zal dan snel richting the 15 minuten gaan.

Met vriendelijke groet,
Ingmar van Busschbach,
product owner team 9.

# 21 Maart 2023
**Van: Edwin, Linx Interactive**

**Naar: Ingmar van Busschbach**

**Onderwerp: Goedkeuring Concept**

Hi Ingmar,

Een normale multiplayer PC game klinkt prima, go for it!

De demo mag best langer duren dan 5 minuten, dat was geen harde eis. Ik had het meer gezegd zodat teams zich niet verslikken in de hoeveelheid content. Maar 15 minuten is helemaal goed!

Grt
Edwin
