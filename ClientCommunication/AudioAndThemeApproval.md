# 27 Maart 2023
- **Van: Ingmar van Busschbach**
- **Naar: Edwin, Linx Interactive**
- **Onderwerp: Goedkeuring Audio/Thematisch concept**

Hallo Edwin,

Ons team is hard aan het werk geweest met het concept verder uitwerken. Dit hebben wij gedaan in de vorm van een functioneel ontwerp, technisch ontwerp, en door middel van de uitwerken van de eerste soundtrack voor het project. Ter context, ik ben persoonlijk een componist, en had nog een concept liggen voor een horror soundtrack die ik de afgelopen week uitgewerkt heb, die wij in het hoofdmenu willen laten horen. Verder zijn wij begonnen aan de eerste system binnen het spel, met onder andere het multiplayer systeem, speelbare karakters, maar ook systemen die de sfeer van het spel kunnen beïnvloeden, door middel van bijvoorbeeld flikkerende lampen.

Graag horen wij uw feedback over ons ontwerp, en of u denkt dat de soundtrack de juiste sfeer creëert voor het spel.
Functioneel ontwerp: https://github.com/Calvin-Davidson/Paraphrenia/wiki/Functional-Design
Technisch ontwerp: https://github.com/Calvin-Davidson/Paraphrenia/wiki/Technical-Design
Soundtrack (Afgespeeld binnen ons prototype): https://www.youtube.com/watch?v=4gmsWfb8Oo0

Met vriendelijke groet,
Ingmar van Busschbach,
Product owner team 9.

# 27 Maart 2023
- **Van: Edwin, Linx Interactive**
- **Naar: Ingmar van Busschbach**
- **Onderwerp: Goedkeuring Audio/Thematisch concept**

Hi Ingmar,

Ik ben net terug van GDC dus heb dit met een jetlag bekeken, niet al te helder dus. Maar ik wilde je toch zsm van feedback voorzien.
Het ziet er allemaal op zich goed uit. Mijn hoofdpunten van feedback zijn:

    Maak het niet te groot. Dit concept lijkt me al behoorlijk complex om te maken.
    De manier van communiceren en hoe dit de puzzels en het level design beïnvloedt mag wmb gedetailleerder worden uitgewerkt.
        Ik krijg er nu geen concreet (genoeg) beeld van.
        Met text communiceren klinkt een beetje stoffig en lijkt me ook niet per se goed voor de immersion: in het echt zouden deze personen waarschijnlijk niet op deze manier communiceren?
    Je geeft de soundtrack veel aandacht, logisch omdat je componist bent.
        Maar de gameplay, puzzels, asymmetrische rollen en communicatie zijn wmb veel belangrijker om goed te krijgen.
        De soundtrack kan belangrijk zijn voor de sfeer, mee eens, maar is minder belangrijk voor de proof-of-concept van dit innovatieve game concept.

Ik hoop dat je er iets aan hebt!
Groeten,
Edwin

# 28 Maart 2023
- **Van: Ingmar van Busschbach**
- **Naar: Edwin, Linx Interactive**
- **Onderwerp: Goedkeuring Audio/Thematisch concept**

Hallo Edwin,

Mijn excuses dat ik een verkeerd beeld heb geschetst omtrent de soundtrack. De soundtrack was binnen een dag gemaakt als onderdeel van mijn onderzoek naar audiosoftware om in het project te gebruiken. Voor de rest van de week zijn wij bezig geweest met het prototype. Ik heb voor u een video gemaakt die laat zien wat wij al hebben staan binnen het prototype: https://youtu.be/zAUhH4kLNlg. Wij zijn ons zeker bewust van de scope van het project en wij letten er ook op dat er een goede balans is met welk werk wij verrichten.

Het prototype ondersteunt op dit moment online multiplayer, en beide karakters kunnen al gespeeld worden. In de video kunt u zien hoe de verpleger de rolstoel van de patient kan oppakken, rondrijden en neerzetten, maar de patient kan ook al rondkijken en in bepaalde richtingen leunen. Verder gaan wij deze week aan het werk aan het stuk communicatie. Wij zijn nog steeds aan het onderzoeken of wij voice chat kunnen gebruiken ipv text chat, maar de vraag is dan of we dat nog binnen de eerste deadline kunnen implementeren. Daarom neigen wij op dit moment naar text chat omdat dat 100% binnen de eerste deadline te implementeren is. Ons voorlopige plan is om het text chat systeem te vervangen met voice chat in de tweede sprint.

Het idee achter de communicatie is dat de verpleger vragen moet stellen aan de patient, die daarop met ja of nee kan beantwoorden, of in rightingen kan leunen om dingen aan te wijzen. De patient kan paranormale acties zien, maar de verpleger kan alleen de resultaten van die acties zien. De patient kan bijvoorbeeld een spook een deur zien openen, terwijl de verpleger alleen de deur open ziet gaan. Op die manier krijgt de verpleger wel hints naar waar hij naar kan vragen.

Ik hoop dat dit genoeg verduidelijking geeft. Ik zal deze verduidelijkingen verwerken in het functioneeel en technisch ontwerp. Als u verder nog feedback of vragen heeft hoor ik dat graag!

Met vriendelijke groet,
Ingmar van Busschbach,
product owner team 9.

# 28 Maart 2023
- **Van: Edwin, Linx Interactive**
- **Naar: Ingmar van Busschbach**
- **Onderwerp: Goedkeuring Audio/Thematisch concept**

Hi Ingmar,

Bedankt voor de verduidelijking. Ik begrijp het concept (vooral van communicatie) nu iets beter.
Misschien is het dan zelfs wel beter om met text te werken. Met speech zou de patiënt namelijk makkelijk "teveel" informatie kunnen overdragen, met ja/nee blijft dat beperkt en kan de tijdsdruk voor interessante situaties zorgen.
Ik ben benieuwd naar de eerste speelbare demo!

Groeten,
Edwin

# 28 Maart 2023
- **Van: Ingmar van Busschbach**
- **Naar: Edwin, Linx Interactive**
- **Onderwerp: Goedkeuring Audio/Thematisch concept**

Hallo Edwin,

Alleen de verpleger krijgt de text/voice chat communicatie. De patient kan alleen ja/nee beantwoorden door middel van ja knikken of nee schudden. Dus de keuze van text of voice communicatie heeft geen effect op deze limitatie. Anders is het inderdaad veel te makkelijk om de informatie te communiceren tussen de twee spelers.

Groeten,
Ingmar van Busschbach,
product owner team 9.

# 28 Maart 2023
- **Van: Edwin, Linx Interactive**
- **Naar: Ingmar van Busschbach**
- **Onderwerp: Goedkeuring Audio/Thematisch concept**

Top!
Succes komende tijd!
